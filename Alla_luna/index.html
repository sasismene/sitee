XIV - ALLA LUNA	
<br>
O graziosa luna, io mi rammento
<br>
Che, or volge l'anno, sovra questo colle
<br>
Io venia pien d'angoscia a rimirarti:
<br>
E tu pendevi allor su quella selva
<br>
Siccome or fai, che tutta la rischiari.
<br>
Ma nebuloso e tremulo dal pianto
<br>
Che mi sorgea sul ciglio, alle mie luci
<br>
Il tuo volto apparia, che travagliosa
<br>
Era mia vita: ed è, nè cangia stile,
<br>
O mia diletta luna. E pur mi giova
<br>
La ricordanza, e il noverar l'etate
<br>
Del mio dolore. Oh come grato occorre
<br>
Nel tempo giovanil, quando ancor lungo
<br>
La speme e breve ha la memoria il corso,
<br>
Il rimembrar delle passate cose,
<br>
Ancor che triste, e che l'affanno duri!
<br>
