
<td width="604" align="center" valign="top">
<!-- Spazio a destra -->

<table width="600" cellspacing="0" cellpadding="0" border="0">
<tbody><tr>
    <td width="600" height="10" colspan="2"></td>
</tr>
<tr>
	<td width="10"></td>
    <td width="590"><font face="Verdana" size="1" color="#10105e"><img src="img/dotgiallo.gif" width="10" height="11" alt="" border="0"><b> - I CANTI</b></font></td>
</tr>
<tr>
    <td width="600" height="20" colspan="2"></td>
</tr>
</tbody></table>

<table width="600" border="0" cellspacing="0" cellpadding="0">
<tbody><tr>
	<td width="10"></td>
    <td width="580" valign="top"><font face="Verdana" size="2" color="black"><b>XXIII - CANTO NOTTURNO Dl UN PASTORE ERRANTE DELL' ASIA</b></font></td>
	<td width="10"></td>
</tr>
</tbody></table>
<br>
<table width="600" border="0" cellspacing="0" cellpadding="0">
<tbody><tr>
	<td width="10"></td>
    <td width="580" valign="top">
	<font face="Verdana" size="2" color="black">
	Che fai tu, luna, in ciel? dimmi, che fai,<br>
Silenziosa luna?<br>
Sorgi la sera, e vai,<br>
Contemplando i deserti; indi ti posi.<br>
Ancor non sei tu paga<br>
Di riandare i sempiterni calli?<br>
Ancor non prendi a schivo, ancor sei vaga<br>
Di mirar queste valli?<br>
Somiglia alla tua vita<br>
La vita del pastore.<br>
Sorge in sul primo albore<br>
Move la greggia oltre pel campo, e vede<br>
Greggi, fontane ed erbe;<br>
Poi stanco si riposa in su la sera:<br>
Altro mai non ispera.<br>
Dimmi, o luna: a che vale<br>
Al pastor la sua vita,<br>
La vostra vita a voi? dimmi: ove tende<br>
Questo vagar mio breve,<br>
Il tuo corso immortale?<br><br>

	Vecchierel bianco, infermo,<br>
Mezzo vestito e scalzo,<br>
Con gravissimo fascio in su le spalle,<br>
Per montagna e per valle,<br>
Per sassi acuti, ed alta rena, e fratte,<br>
Al vento, alla tempesta, e quando avvampa<br>
L'ora, e quando poi gela,<br>
Corre via, corre, anela,<br>
Varca torrenti e stagni,<br>
Cade, risorge, e più e più s'affretta,<br>
Senza posa o ristoro,<br>
Lacero, sanguinoso; infin ch'arriva<br>
Colà dove la via<br>
E dove il tanto affaticar fu volto:<br>
Abisso orrido, immenso,<br>
Ov'ei precipitando, il tutto obblia.<br>
Vergine luna, tale<br>
E' la vita mortale.<br><br>

	Nasce l'uomo a fatica,<br>
Ed è rischio di morte il nascimento.<br>
Prova pena e tormento<br>
Per prima cosa; e in sul principio stesso<br>
La madre e il genitore<br>
Il prende a consolar dell'esser nato.<br>
Poi che crescendo viene,<br>
L'uno e l'altro il sostiene, e via pur sempre<br>
Con atti e con parole<br>
Studiasi fargli core,<br>
E consolarlo dell'umano stato:<br>
Altro ufficio più grato<br>
Non si fa da parenti alla lor prole.<br>
Ma perchè dare al sole,<br>
Perchè reggere in vita<br>
Chi poi di quella consolar convenga?<br>
Se la vita è sventura,<br>
Perchè da noi si dura?<br>
Intatta luna, tale<br>
E' lo stato mortale.<br>
Ma tu mortal non sei,<br>
E forse del mio dir poco ti cale.<br><br>

	Pur tu, solinga, eterna peregrina,<br>
Che sì pensosa sei, tu forse intendi,<br>
Questo viver terreno,<br>
Il patir nostro, il sospirar, che sia;<br>
Che sia questo morir, questo supremo<br>
Scolorar del sembiante,<br>
E perir dalla terra, e venir meno<br>
Ad ogni usata, amante compagnia.<br>
E tu certo comprendi<br>
Il perchè delle cose, e vedi il frutto<br>
Del mattin, della sera,<br>
Del tacito, infinito andar del tempo.<br>
Tu sai, tu certo, a qual suo dolce amore<br>
Rida la primavera,<br>
A chi giovi l'ardore, e che procacci<br>
Il verno co' suoi ghiacci.<br>
Mille cose sai tu, mille discopri,<br>
Che son celate al semplice pastore.<br>
Spesso quand'io ti miro<br>
Star così muta in sul deserto piano,<br>
Che, in suo giro lontano, al ciel confina;<br>
Ovver con la mia greggia<br>
Seguirmi viaggiando a mano a mano;<br>
E quando miro in cielo arder le stelle;<br>
Dico fra me pensando:<br>
A che tante facelle?<br>
Che fa l'aria infinita, e quel profondo<br>
Infinito Seren? che vuol dir questa<br>
Solitudine immensa? ed io che sono?<br>
Così meco ragiono: e della stanza<br>
Smisurata e superba,<br>
E dell'innumerabile famiglia;<br>
Poi di tanto adoprar, di tanti moti<br>
D'ogni celeste, ogni terrena cosa,<br>
Girando senza posa,<br>
Per tornar sempre là donde son mosse;<br>
Uso alcuno, alcun frutto<br>
Indovinar non so. Ma tu per certo,<br>
Giovinetta immortal, conosci il tutto.<br>
Questo io conosco e sento,<br>
Che degli eterni giri,<br>
Che dell'esser mio frale,<br>
Qualche bene o contento<br>
Avrà fors'altri; a me la vita è male.<br><br>

	O greggia mia che posi, oh te beata,<br>
Che la miseria tua, credo, non sai!<br>
Quanta invidia ti porto!<br>
Non sol perchè d'affanno<br>
Quasi libera vai;<br>
Ch'ogni stento, ogni danno,<br>
Ogni estremo timor subito scordi;<br>
Ma più perchè giammai tedio non provi.<br>
Quando tu siedi all'ombra, sovra l'erbe,<br>
Tu se' queta e contenta;<br>
E gran parte dell'anno<br>
Senza noia consumi in quello stato.<br>
Ed io pur seggo sovra l'erbe, all'ombra,<br>
E un fastidio m'ingombra<br>
La mente, ed uno spron quasi mi punge<br>
Sì che, sedendo, più che mai son lunge<br>
Da trovar pace o loco.<br>
E pur nulla non bramo,<br>
E non ho fino a qui cagion di pianto.<br>
Quel che tu goda o quanto,<br>
Non so già dir; ma fortunata sei.<br>
Ed io godo ancor poco,<br>
O greggia mia, nè di ciò sol mi lagno.<br>
Se tu parlar sapessi, io chiederei:<br>
Dimmi: perchè giacendo<br>
A bell'agio, ozioso,<br>
S'appaga ogni animale;<br>
Me, s'io giaccio in riposo, il tedio assale?<br><br>

	Forse s'avess'io l'ale<br>
Da volar su le nubi,<br>
E noverar le stelle ad una ad una,<br>
O come il tuono errar di giogo in giogo,<br>
Più felice sarei, dolce mia greggia,<br>
Più felice sarei, candida luna.<br>
O forse erra dal vero,<br>
Mirando all'altrui sorte, il mio pensiero:<br>
Forse in qual forma, in quale<br>
Stato che sia, dentro covile o cuna,<br>
E' funesto a chi nasce il dì natale.

	
<br><br><br>



	</font>
	</td>
	<td width="10"></td>
</tr>
</tbody></table>


<br><br>

<!--- fine spazio destra --->
</td>
